---
title: Rychlé zadávání objednávky na webu B2B
description: Toto téma popisuje funkce aplikace Microsoft Dynamics 365 Commerce, které umožňují uživatelům obchodních webů typu business-to-business (B2B) rychle zadávat hromadné a opakované objednávky.
author: shajain
ms.date: 02/16/2022
ms.topic: article
ms.prod: ''
ms.technology: ''
ms.search.form: RetailOperations
audience: Application User, IT Pro
ms.reviewer: v-chgriffin
ms.search.region: Global
ms.search.industry: retail
ms.author: shajain
ms.search.validFrom: 2022-01-31
ms.dyn365.ops.version: 10.0.23
ms.openlocfilehash: 8ac4833b2ca05e90b4019ffdfc4b669c542b0cf6
ms.sourcegitcommit: a58dfb892e43921157014f0784bd411f5c40e454
ms.translationtype: HT
ms.contentlocale: cs-CZ
ms.lasthandoff: 05/04/2022
ms.locfileid: "8686539"
---
# <a name="place-b2b-website-orders-quickly"></a>Rychlé zadávání objednávky na webu B2B

[!include [banner](../../includes/banner.md)]

Toto téma popisuje funkce aplikace Microsoft Dynamics 365 Commerce, které umožňují uživatelům obchodních webů typu business-to-business (B2B) rychle zadávat hromadné a opakované objednávky.

Weby elektronického obchodování B2B Dynamics 365 Commerce umožňují uživatelům provádět standardní operace, jako je objevování nových produktů prostřednictvím vyhledávání a procházení, prohlížení podrobností o produktu, přidávání položek do košíku a placení. Zatímco však zákazníci webových obchodů typu business-to-consumer (B2C) obvykle objednávají položky v malých množstvích a objednávají je pouze jednou, zákazníci B2B obvykle objednávají položky ve velkém množství a opakovaně. Protože tito zákazníci obvykle přesně vědí, jaké položky chtějí koupit, často přeskočí fázi objevování produktu a přejdou přímo k objednávce. Pro uspokojení potřeb těchto zákazníků poskytují weby elektronického obchodu B2B Commerce různé funkce, které jim pomáhají rychle zadávat objednávky.

## <a name="bulk-order-by-item-number"></a>Hromadná objednávka podle čísla položky

Webové stránky elektronického obchodu Commerce B2B umožňují uživatelům webu přidávat položky do košíku zadáním čísel položek produktů spolu s požadovaným množstvím.

Následující obrázek ukazuje příklad rychlého zadání objednávky podle čísla produktu.

![Rychlé zadání objednávky podle čísla položky produktu.](../media/QuickAddByItem.png)

## <a name="bulk-order-by-variant"></a>Hromadná objednávka podle varianty

Webové stránky elektronického obchodu B2B Commerce umožňují uživatelům webu rychle přidávat různé varianty stejného produktu v jediném zobrazení, které ukazuje dostupnost zásob podle velikosti, barvy a stylu. Uživatelé webu navíc mohou snadno zadat stejné množství pro všechny produkty na skladě výběrem možnosti **Zadat všechna množství**.

Následující obrázek ukazuje příklad rychlého zadání objednávky, kde je použita funkce „Zadat všechna množství“.

![Rychlé zadání objednávky, které využívá funkčnost „Zadat všechna množství“.](../media/MatrixView.png)

## <a name="use-order-templates-for-quick-order-entry"></a>Používání šablon objednávek k rychlému zadání objednávky

Kupující na B2B webech často objednávají konkrétní položky společně. Pokud například zadáváte objednávky pro staveniště, možná budete chtít společně objednat košile, bundy, kalhoty, boty a klobouky. Pokud zadáváte objednávky pro nemocnici, kde mají lékaři, sestry a úklidový personál různé uniformy, možná budete chtít seskupit jednotlivé typy uniforem pro snazší objednávání. U těchto typů scénářů umožňují weby Commerce B2B vytváření šablon objednávek. Uživatelé webu mohou vytvořit libovolný počet vlastních šablon a poté si podle potřeby objednat všechny nebo některé položky z těchto šablon.

Na následujícím obrázku je příklad šablony objednávky.

![Příklad šablony objednávky.](../media/OrderTemplateHeader.png)

Následující ilustrace znázorňuje příklad stránky Podrobnosti pro šablonu objednávky.

![Příklad zobrazení podrobností šablony objednávky.](../media/OrderTemplateLines.png)

## <a name="reorder-from-order-history"></a>Opětovná objednávka z historie objednávek

Webové stránky elektronického obchodu B2B umožňují uživatelům webu rychle znovu objednat položky z jejich historie objednávek. Uživatelé webu mohou buď zakoupit vybrané položky z historie objednávek, nebo přidat všechny dříve zakoupené položky do košíku.

Následující obrázek ukazuje příklad historie objednávek uživatele a možnosti pro opětovné objednání položek z ní.

![Opětovná objednávka z historie objednávek.](../media/Reorder.png)

Toto téma popisuje jen některé ze způsobů, jak weby Commerce B2B pomáhají uživatelům rychle najít, objednat a znovu objednat produkty, které chtějí. Vyvíjejí se další funkce, které dále zjednodušují proces zachycování hromadných objednávek.
