---
title: Chytrá doporučení
description: Toto téma vysvětluje, jak lze použít strojové učení pro poskytnutí doporučení pro práce a uchazeče o práci.
author: josaw
manager: AnnBe
ms.date: 10/15/2018
ms.topic: article
ms.prod: ''
ms.service: dynamics-365-talent
ms.technology: ''
ms.search.form: ''
audience: Application User
ms.reviewer: josaw
ms.search.scope: Talent, Core
ms.custom: 7521
ms.assetid: 3b953d5f-6325-4c9e-8b9b-6ab0458a73f8
ms.search.region: Global
ms.author: rschloma
ms.search.validFrom: 2018-10-15
ms.dyn365.ops.version: Talent October 2018 update
ms.openlocfilehash: c6225a311f5ba0b65b45092a1f626b9d6aff3f5e
ms.sourcegitcommit: 0f530e5f72a40f383868957a6b5cb0e446e4c795
ms.translationtype: HT
ms.contentlocale: cs-CZ
ms.lasthandoff: 01/29/2019
ms.locfileid: "303585"
---
# <a name="intelligent-recommendations"></a>Chytrá doporučení

[!include[banner](../includes/banner.md)]

Strojové učení může pomoci náborovým pracovníkům a náborovým manažerům k rychlé identifikaci nejlepších kandidátů na pozici. Také může pomoci potenciálním uchazečům najít pozici, která nejlépe odpovídá jejich profilu a zájmům. Když se tyto funkce používají a poskytuje se zpětná vazba, doporučení se zdokonalují.

> [!NOTE] 
> - Funkce chytrých doporučení jsou k dispozici pouze s doplňkem Komplexní nábor.
> - Chcete-li povolit funkce doporučení uchazečů a práce, musí pro ně správce zapnout možnosti Preview. V centru pro správu na kartě **Správa funkcí** se ujistěte, že možnost **Funkce Preview** je nastavena na **Zapnuto**. Poté se ujistěte, že jednotlivé možnosti **Doporučení kandidáta** a **Doporučení práce** jsou nastaveny na **Zapnuto**.

## <a name="candidate-recommendations"></a>Doporučení kandidáta

Vzhledem k tomu, že nabídky pracovních míst mohou přilákat stovky uchazečů, může být obtížné pro náborové pracovníky a manažery najít kandidáty, jejichž dovednosti a zkušenosti nejlépe odpovídají pozici. Analýzou vztahu mezi popisem práce a požadavky a údaji z životopisů a profilů kandidátů lze strojové učení využít k vypracování doporučení kandidátů. Doporučení kandidáta mohou pomoci náborovým pracovníkům a náborovým manažerům identifikovat špičkové talenty a posunout je do fáze pohovoru rychleji. Pro každou práci, pokud je více než deset kandidátů nebo uchazečů, kteří mají životopisy nebo kompletní profily, se kandidáti nebo uchazeči, kteří nejvíce splňují požadavky na práci, objeví v části **Uchazeči ke zvážení** na stránce **Práce**.

Pro jakéhokoliv doporučeného kandidáta můžete vybrat možnost **Zobrazit kandidáta** na kartě kandidáta, zkontrolovat profil kandidáta a provést akce s jeho/její žádostí. Můžete použít tlačítko se třemi tečkami (**...**) k otevření profilu kandidáta na nové kartě. Toto tlačítko také slouží k poskytnutí zpětné vazby o doporučení. Tímto způsobem pomůžete optimalizovat modul doporučení a vylepšit budoucí doporučení. Všechna doporučení, která se vám nelíbí, jsou odstraněna z části **Uchazeči ke zvážení**, když obnovíte stránku **Práce**. Kartu zpětné vazby můžete použít k označení, proč pro vás nebylo doporučení užitečné.

## <a name="job-recommendations"></a>Doporučení práce 

Pokud potenciální zaměstnanec použije kariérní web, aby se ucházel o zaměstnání, doporučí se další otevřené pozice v organizaci. Tato doporučení se zakládají na předchozích žádostech uchazeče a jeho životopisu a profilu. Tím pádem doporučení práce pomáhají uchazečům rychle identifikovat práce, které jsou pro ně nejvhodnější. Doporučení práce jsou poskytována uchazečům tehdy, pokud je na kariérním webu nabízeno více než deset pracovních pozic. Uchazeči mohou otevřít podrobnosti o nabídce zaměstnání z karty doporučení. Mohou také poskytnout zpětnou vazbu o doporučení za účelem vylepšení budoucích doporučení.
